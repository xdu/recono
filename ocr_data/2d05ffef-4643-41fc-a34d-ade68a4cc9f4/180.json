{
  "text": "Beruff a Gesondheet Sait 56\n\nLauschtert an dntwert op d\u2019Froen. Vergldicht duerno mat Arem Noper.\n\nAudio 67\n\nEch sinn d\u2019Leonie Schmitt, ech hu 36 Joer an ech sinn Aidesoignante vu Beruff. Et war schonn \u00e9mmer main Dram, fir mat anere M\u00e9nschen ze schaffen an hinnen ze h\u00e9llefen. Ech schaffen elo z\u00e9nter zwee Joer an engem grousse Spidol hei an der Stad. Virdrun hunn ech f\u00e9nnef Joer an engem Altersheem geschafft. Dat war och ganz flott, mee et war leider net esou ofwiesslungsraich w\u00e9i an der Klinick, och wa main Dag elo vill m\u00e9i stresseg ass w\u00e9i virdrun.\n\nMain Dag fankt dacks scho moies um f\u00e9nnef Auer un. Am Spidol schaffe mir op Schichten. D\u2019Fr\u00e9ischicht hunn ech am Il\u00e9ifsten, well ech da m\u00e9ttes frdi hunn an eppes mat der Famill maache kann.\n\nMai Beruff ass immens villsditeg. Moies maachen ech fir d\u2019\u00e9ischt den Tour op eisem Stack. Ech kontroll\u00e9ieren d\u2019 Vitalwderter vun eise Patienten, dat heescht, ech moossen de Bluttdrock an de Bols. Bei verschiddene Patiente kontroll\u00e9ieren ech och den Zocker. Vill Zait, fir mat de Patienten ze schwatzen, bleift mir leider net. Dat war am Altersheem scho m\u00e9i flott, well ech m\u00e9i Kontakt mat de Leit hat.\n\nDuerno h\u00e9llefen ech de Patiente beim Opstoen a beim Unoder Ausdoen. Dacks muss ech d\u2019Patiente waschen oder ech h\u00e9llefen hinnen, d\u2019Zann ze waschen, sech anzecr\u00e9men oder sech ze kammen. Mir h\u00e9llefen de Leit bei allem, wat si net eleng maache k\u00e9nnen. Mir mussen och mat hinnen op d\u2019Toilette goen oder d\u2019W\u00e9ndele wiesselen. Dat ass net esou flott, mee dat geh\u00e9iert och zur Aarbecht.\n\nUm zwielef Auer verdeelen ech d\u2019lessen um Stack. Heiansdo muss ech de Patienten och z\u2019iesse ginn an ech muss vill eeler Leit anim\u00e9ieren, fir genuch ze dr\u00e9nken, a se un hir Medikamenter er\u00e9nneren. Als Aide-soignante daerfe mir de Patiente selwer keng Medikamenter ginn, mee mir mussen awer oppassen, datt si hir Medikamenter, d\u00e9i se vum Dokter verschriwwe kruten, reegelm\u00e9isseg huelen. Am Spidol sinn och vill Leit, d\u00e9i guer net m\u00e9i opstoe k\u00e9nnen. All zwou Stonne musse mir d\u00e9i Leit anescht lee\u00e9n, fir datt si net wond ginn. Dat ass immens ustrengend an owes hunn ech dacks de R\u00e9ck w\u00e9i.\n\nWann ech d\u2019Patiente fir hir Operatioune prepar\u00e9ieren, da muss ech se ras\u00e9ieren a waschen. Virun enger Operatioun sinn d\u2019Patienten normalerweis immens opgereegt an ech prob\u00e9ieren dann, mat hinnen ze schwatzen a se e b\u00e9ssen ze berouegen. Am Nom\u00e9tteg gi vill Patienten er\u00e9m entlooss. Da musse mir d\u2019Better fr\u00e9sch opz\u00e9ien an d\u2019Kummer fir deen nachste Patient prepar\u00e9ieren. Ech sinn \u00e9mmer frou, wann eng Persoun er\u00e9m heemgoe kann. Dat heescht, datt si er\u00e9m gesond ass, an dacks kr\u00e9ie mir och Knippercher oder e klenge Kaddo als Merci fir eis Aarbecht.\n\nSait 57\n\nLiest d\u2019Wierder an deene f\u00e9nnef K\u00e9schten. Et handelt sech \u00e9m heefeg Beruffskrankheeten. Lauschtert d'Texter an nummer\u00e9iert d'K\u00e9schten an der richteger Reiefolleg.\n\nAudio 68\n\n1\n\nE groussen Deel vun de Beruffskrankheete si Krankheete vun der Haut. Dat kann zum Beispill en Ekzeema mat roude Plazen\n\n180 honnertachizeg\n\noder Plazen, d\u00e9i baissen, sinn. Dacks si Leit betraff, d\u00e9i an der Industrie schaffen a mat aggressive Chemikalien ze dinn hunn. Duerch de Kontakt mat d\u00e9se Chemikalie k\u00e9nnen allergesch Reaktiounen entstoen. Mee och de stannege Kontakt mat Waasser oder Seef reizt d\u2019Haut. Dofir ass de Risiko bei Coifferen oder beim Botzpersonal relativ h\u00e9ich. Preventiv soll een Handschen undoen an d\u2019Haut gutt fleegen.\n\nAudio 69\n\n2\n\nWann een an der Fleeg oder engem medezinesche Labo schafft, ass de Risiko zimmlech h\u00e9ich, mat Kierperfl\u00e9ssegkeeten, w\u00e9i zum Beispill Blutt, a Kontakt ze kommen. Dobai kann ee sech mat enger Krankheet infiz\u00e9ieren, d\u00e9i iwwert d\u2019Blutt iwwerdroe g\u00e9tt, w\u00e9i Hepatitis oder HIV. Hei g\u00e9tt et dofir ganz streng Reegele fir d\u2019Hygi\u00e9ne, w\u00e9i d\u2019Hann waschen a se desinfiz\u00e9ieren. Och d\u00e9i medezinesch Instrumenter musse steril sinn; Spr\u00e9tze soll een direkt nom Gebrauch entsuergen. Ausserdeem soll d\u2019Personal sech mat Schutzkleedung, Handschen an Otemschutz schiitzen.\n\nAudio 70\n\n3\n\nOp villen Aarbechtsplaze si spezifesche St\u00e9bs oder cheemesch Stoffer an der Loft, d\u00e9i een anootme kann. Dat kann zu Entziindungen, Allergien oder souguer Asthma f\u00e9ieren. Zu de Risikoberuffsgruppe geh\u00e9ieren hei zum Beispill Backer, Lack\u00e9ierer, Coifferen, mee och Leit, d\u00e9i mat Planzen an D\u00e9ieren ze dinn hunn. Et ass wichteg, datt op d\u00e9sen Aarbechtsplaze gutt gel\u00e9ft g\u00e9tt; et kann een och eng Otemschutzmask undoen, fir net ze vill St\u00e9bs anzeootmen.\n\nAudio 71\n\n4\n\nKame\u00e9idi m\u00e9cht krank, dat ass laang gewosst. Stannege Kam\u00e9idi ass eng psychesch Belaaschtung a schiedegt och d\u2019Geh\u00e9ier. Op Schantercher oder an Industriehale kann et ganz haart sinn. Dee Kam\u00e9idi kann dozou f\u00e9ieren, datt een \u00e9mmer manner gutt h\u00e9iert. Et kann een och en Tinnitus kr\u00e9ien, dat ass e Pdifen am Quer, dat net m\u00e9i ewechgeet. Op deenen Aarbechtsplaze soll ee seng Quere gutt schiitzen.\n\nAudio 72\n\n5\n\nD\u00e9i heefegst Beruffskrankheete sinn d\u00e9i vun de Muskelen an dem Skelett. Ganz vill Beruffsgruppe sinn heivu betraff. Dat k\u00e9nnen engersdits Leit sinn, d\u00e9i schw\u00e9ier kierperlech musse schaffen, awer anerersdits och Leit, d\u00e9i laang \u00e9mmer d\u00e9i selwecht Haltung anhuelen. Schw\u00e9ier hiewe belaascht d\u2019 Wirbelsail, laang virum Computer s\u00e9tze kann zu R\u00e9ckw\u00e9i oder Verspanungen am Gen\u00e9ck f\u00e9ieren. Fir datt dat net geschitt, soll een d\u2019Positioun dacks wiesselen. Ausserdeem kann een duerch Muskeltraining seng Muskulatur st\u00e9erken. Et kann och h\u00e9llefen, wann een am Biiro am Stoe schafft. Et ass op jidde Fall wichteg, sech \u00e9mmer richteg ze halen, egal wat ee m\u00e9cht.\n\nWat fir Krankheete si besonnesch heefeg bei de verschiddene Beruffer? Kuckt d\u2019Kolonnen | an 2 a maacht Feiler. Lauschtert d Texter nach eng K\u00e9ier a kontroll\u00e9iert.\n\nAudio 73: Kuckt bei Audio 68-72. (D\u2019Texter sinn an enger anerel Reiefolleg.) "
}