{
  "text": "sinn och wichteg. Et ass \u00e9mmer besser, wann et guer net zu engem schroen Noutfall k\u00e9nnt. Dofir mussen d\u2019Leit w\u00e9ssen, w\u00e9i si sech schiitzen oder op d\u2019mannst dat Schl\u00e9mmst verh\u00e9nnere k\u00e9nnen.\n\nAm Fall, wou dann awer emol e seri\u00e9en Noutfall antr\u00e9tt, kennt jiddereen d\u2019Telefonsnummer vum Noutruff, den 112. Dat kr\u00e9ien d\u2019Kanner scho vu Klengem un an der Schoul gesot an a ganz Europa g\u00e9llt d\u00e9i selwecht Telefonsnummer. G\u00e9tt se och vill benotzt?\n\nO jo! An der Moyenne kr\u00e9ie mir 1461 Telefone pro Dag eran. Eng Ekipp vun op d\u2019mannst v\u00e9ier Leit h\u00e9lt permanent d\u2019Noutriff entg\u00e9int. All Uruff g\u00e9tt enregistr\u00e9iert, an da g\u00e9tt den Alarm ausgeleist, wann et muss sinn, an d\u00e9i richteg Rettungsd\u00e9ngschter ginn erausgesch\u00e9ckt. Pro Dag ginn esou knapp 200 Interventioune gemaach. Et handelt sech jo net \u00e9mmer \u00e9m Noutfall, wann d\u2019Leit op den 112 uruffen. Et ginn der och, d\u00e9i just w\u00e9sse w\u00e9llen, wat fir Dokteren, Apdikten oder Spideeler D\u00e9ngscht hunn oder w\u00e9i ee sech fir en Eischt-H\u00e9llef-Cours aschreiwe kann. Dofir ass den Noutruff 112 awer net geduecht.\n\nDe CGDIS organis\u00e9iert gratis Eischt-H\u00e9llef-Coursen op L\u00e9tzebuergesch, Dditsch, Frans\u00e9isch an Englesch iwwert d\u2019ganzt Joer an am ganze Land. Firwat g\u00e9tt esou vill Wdert op d\u00e9i Cours\u00e9 geluecht?\n\nAll Dag gesch\u00e9ie schl\u00e9mm Accidenter. An esou enger Situatioun ass et wichteg, fir s\u00e9ier a richteg ze handelen. Jidderee soll dat k\u00e9nnen! Dofir bidde mir vill Coursen op verschiddene Plazen un, zu verschiddenen Zaiten an a verschiddene Sproochen. An d\u00e9se Cours\u00e9 l\u00e9iert een, w\u00e9i ee sech bei engem Accident richteg verhalt a w\u00e9i een e Verletzte richteg versuergt, bis e Rettungsd\u00e9ngscht do ass. D\u2019Coursen dauere 16 Stonnen an zum Schluss ass en Test. Wann een dee packt, da kritt een en Diplom, dee f\u00e9nnef Joer giilteg ass.\n\ndrdiasiechzeg 63 "
}